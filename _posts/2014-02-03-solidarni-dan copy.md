---
layout: post
title: Věděli jste, že můžete získat zpátky srážkovou daň z příjmu?
description: "Jak získat zpátky srážkouvou daň zaplacenou za rok 2014"
modified: 2015-02-03
category: dane
comments: true
share: true
---

Paní Lenka, která se mnou ráda probírá daňové povinnosti celé své rodiny, se na mě obrátila s otázkou:

Mám velmi aktivní dceru. Dálkově studuje VŠ, pracuje na zkrácený pracovní úvazek, chodí na různé brigády, občas publikuje články v časopisech pro mladé a ještě se stará o čtyřletého synka. Celkové příjmy za rok má však jen okolo dvou set tisíc korun.

U svého zaměstnavatele podepsala růžové prohlášení, a tak jí byla strhávaná záloha na daň z příjmů. V ostatních případech jí byly vyplácené částky snížené o srážkovou daň. Má možnost požádat o vrácení srážkové daně nebo o tyto částky dcera definitivně přišla?

## Daňové přiznání pro rok 2014
Do roku 2013 by o peníze skutečně přišla.  Od roku 2014 má možnost sama podat za celý rok daňové přiznání na daň z příjmů:
* Sečte všechny příjmy ze svých aktivit
* Spočítá daňovou povinnost
* Využije možnosti snížení základu daně o nezdanitelné částky včetně slev na dani
* A jelikož má malé dítě, tak uplatní i daňové zvýhodnění 

Poté do přiznání **uvede odvedené zálohy na daň z příjmů a sraženou daň** (zvláštní sazbu daně) ze všech dalších příjmů a spočítá zda musí ještě něco doplatit a nebo zda **Finanční úřad naopak část a nebo dokonce celou daň vrátí**. Většinou nastává právě tato druhá varianta.

Bylo by škoda kdyby této možnosti nevyužila. Proč by platila vyšší daň než musí. 

## Máte podobné aktivity? 
Nemusíte ani být student, stačí mít více podobných zdrojů příjmů.

**Nejpozději do 15. února** si od všech svých zaměstnavatelů vyžádejte **Potvrzení o zdanitelných příjmech**.  I od těch, u kterých jste pracovali na Dohodu o provedení práce či pobírali příjmy autora do částky 10 000 Kč za kalendářní měsíc (obojí daněné srážkovou daní).

Pokud jste tyto příjmy měli v průběhu roku postupně, můžete požádat o výpočet daně svého posledního zaměstnavatele. Jestliže jste měli příjmy od různých zaměstnavatelů současně budete si muset daňového přiznání zpracovat sami (nebo vám mohu pomoci já).

Na Finanční úřad ho musíte doručit **nejpozději do středy 1. dubna**.

Pokud si nevíte rady, jak zpracovat přiznání k dani z příjmu, ozvěte se mi. Ráda vám poradím nebo vše potřebné připravím. Napište na: <eva.bartasova@gmail.com>.